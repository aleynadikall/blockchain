### BLOKZİNCİR TEKNOLOJİSİ

İnsanlık tarihi sürekli bir gelişim ve ilerleme sürecindedir. Sürekliliği etkin kılan ise değişime nasıl uyum sağlayacağımız yönündeki çözüm arayışlarımızdır. Doğal olarak değişimler yeniden yapılanmayı gerektirir. Yapay zekâ ve blokzincir gibi teknolojik mimariler ise insanlık yararına verinin hem yapısal hem de anlamsal değişimine öncülük eden çözüm arayışlarıdır. Mevcut dijital sistemlerimiz, belirli bir merkezi otoriteye güvenmeye dayanmaktadır. Öyle ki tüm çevrimiçi işlemlerde bize gerçeği söyleyecek bu otorite; e-postanın teslim edildiğini bildiren bir servi sağlayıcısı, dijital sertifikanın güvenilir olduğunu söyleyen bir yetkili, gönderilerimizin yalnızca arkadaşlarımızla paylaşıldığını söyleyen bir sosyal ağ platformu ya da paramızın karşı tarafa güvenilir bir şekilde iletildiğini söyleyen bir banka olabilir. Blokzincir ise bunun aksine dağıtık bir ağ sistemi ile gelen dağıtık otoriteyi temsil etmektedir. Blokzinciri teknolojik tanımlamaları ile anlamaya çalışmak pek de kolay olmayabilir. Çünkü blokzincir tek bir teknolojiden ziyade birçok teknoloji ve konseptten faydalanan bir veri işleme modelidir. Dolayısıyla blokzincirin ne olduğuna hem teknik hem de sosyal faydaları açısından bakmak daha doğru olacaktır. Teknik açıdan bakacak olursak blokzincir; protokol, ağ ve uygulama katmanları ile dağıtık defter teknolojilerinin bir alt kümesidir diyebiliriz. Blokzincir dağıtık bir veri tabanı veya katılan taraflarla gerçekleştirilen tüm işlemlerin halka açık bir muhasebe defteri olarak tanımlanabilir. Bu büyük muhasebe defterindeki her işlem, sistemdeki katılımcıların oy çokluğu ile doğrulanır ve bilgiler bir kez kaydolduktan sonra değiştirilemeyecek ya da silinemeyecek mekanizmalar ile kuvvetlendirilir. Bu sebeple blokzincir sistemi, işlemlerin güvenilirliğinin ağdaki paydaşlar tarafından doğrulandığı dağıtık, şeffaf, değiştirilemez ve güvenli bir veri yapısıdır diyebiliriz. 

Popüler derecede yüksek seviye ve dinamik yazılmış bir programlama dilidir. Python nesne yönelimli ve fonksiyonel programlamayı desteklemektedir. Bu dil hiç olmadığı kadar popüler hale gelmektedir. Python, makine öğrenmesi ve yapay zekâ özelliklerini geliştirmek için de mükemmel bir dildir. BT devleri, Dialogflow veya Tensorflow gibi akıllı araçlar ve framework’ler oluşturarak Python’u desteklemektedir. Python, sohbet botları (chatbots) oluşturmak için en çok tercih edilen dillerden biridir.

#### Avantajları
•	Öğrenmesi çok kolaydır.
•	Django veya Tensorflow gibi birçok hazır kütüphane ve framework vardır.
•	Hızlıdır.

#### Dezavantajları
•	Çoğunlukla sunucu dili olarak kullanılır.
•	Context çok akıllı değildir.
•	Kütüphaneler her zaman yeterince belgelenmemektedir.

#### Nerede Kullanılır
Blokzincir endüstrisinde Python birçok iyi projede kullanılmaktadır; örneğin Ethereum kendi uygulamasına (pyethereum) sahiptir, NEO için sözleşmeler ve Hyperledger için de akıllı sözleşmeler yapmak için Python dili kullanılabilmektedir.
Bahsetmek istediğim son uygulama ise Steempython; Steemit için bir Python uygulamasıdır ve içerik sağlayıcı ekosistem oluşturan bir tür popüler sosyal medya olarak açıklanabilir.

### Blokzincir Uygulamasının Geliştirilmesi

#### Problemin Tanımı
Elimizde bulunan veriyi blockzincirler arasında şifreleyerek bir sonraki transferde bir sonraki blockzincir noktasına aktarır.

#### Elde Edilen Veriler ve Programın Çalışma Mantığı
Programın sonucunda şifrelenmiş bir veri ortaya çıkar. Bu veri sha-256 algoritması ile şifrelenmiştir. Programda bir adet blockchain classı oluşturulmuştur ve bu class üzerinden nesneler türetilerek ufak bir blockchain demosu oluşturulmaya çalışılmıştır. Bu demo üzerinde sanki kullanıcılar arasında veri aktarılıyormuş gibi bir sistem çalışması yapılmıştır. Örnek vermek gerekirse blockchain sisteminde bulunan nonce değişkeni her bir zincir için farklı olmalıdır. Bunun kontrolü ise sistemimizde daha önce oluşturulan nonceların kontrol edilerek yeni oluşturulacaklardan farklı olması sağlanmıştır.

#### Sonuç ve Öneriler
Blockzincirin bize sosyal açıdan ne sağlayacağına bakacak olursak blokzincir; dünya genelinde herkesin dijital para sistemine katılımını sağlayabilir. Bireylerin kişisel verileri üzerindeki kontrolü güçlendirebilir. Bununla beraber mahremiyet ve güven problemlerinin giderilmesi ile üretkenliğe, esnekliğe, şeffaflığa, dijital güvenliğe, bütünsel rekabete ve çok paydaşlı iş birliğine katkıda bulunma potansiyeline sahiptir. Bir çoğumuzun algısında bitcoin ile özdeşleşmiş olan blokzincir aslında kripto para kullanımından çok daha fazlasıdır. Blokzincir teknolojileri eğitimden sağlığa, tarımdan hukuka birçok potansiyel uygulama alanına sahiptir. Günümüzde en çok ihtiyaç duyulabilecek blokzincir alanları ise aracısız otonom bir uzlaşma zemini ile sınır ötesi veri akışını destekleyecek sistemler olabilir ki bu da yeni gelişen dijital ekonomi fırsatlarını yakalamaya imkân verecektir. Bu anlamda kamu ve özel sektörde değer yaratma ve güvenli işlem yapma yollarının; blokzincir tarafından sağlanabilecek daha hızlı, daha ucuz ve daha güvenilir mekanizmalarla iyileştirilmesi beklenebilir. Yani blokzincir vaat ettiği teknik kolaylaştırıcı yapılar ile kurumlarda güveni ve sürdürülebilir kalkınma hedeflerini teşvik edebilir.

### Ekran Çıktısı:

![ekranciktisi](https://user-images.githubusercontent.com/79109512/174194388-d389c4da-21a5-475e-a47d-d1b52bc3bfdc.png)

